<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="hr-HR"><!-- InstanceBegin template="/Templates/sheshnjak.dwt" codeOutsideHTMLIsLocked="false" -->
<head>
<!-- InstanceBeginEditable name="doctitle" --><title>..:: baterije i punjači ::..</title><!-- InstanceEndEditable --><!-- InstanceBeginEditable name="meta" -->
<meta http-equiv="Content-Type" content="text/html; charset=utf-8" />
<meta name="Keywords" content="Tomislav Deković, Turanj, fotografija, digitalna fotografija, savjeti za fotografiranje, web dizajn, grafički dizajn, kalibracija monitora" />
<meta name="Description" content="Tomislav Deković, osobne stranice sa galerijom fotografija i savjetima za fotografiranje. Grafički i web dizajn. Opis i povijest mjesta Turanj." />
<!-- InstanceEndEditable -->
<link rel="shortcut icon" href="../../favicon.ico" />
<link href="../../dizajn/print.css" rel="stylesheet" type="text/css" media="print" />
<link href="../../dizajn/css.css" rel="stylesheet" type="text/css" media="screen" />
<script src="../../dizajn/jquery.js" type="text/javascript"></script>
<script src="../../dizajn/jquery.plugins.js" type="text/javascript"></script>
<script src="../../dizajn/js.js" type="text/javascript"></script>
<!-- InstanceBeginEditable name="head" -->
<!-- InstanceEndEditable -->
</head>

<body>
<div id="okvirStranice">
	<div id="zaglavlje">
		<div id="zagLivo"><a href="../../index.html">..::&nbsp;sheshnjak&nbsp;::..</a></div>
		<div id="zagSredina"></div>
		<div id="zagDesno"></div>
	</div>
	<div id="okvirSadrzaja">
		<div id="livo">
<ul id="navigacija">
	<li>fotografija<ul>
		<li><a href="../../fotogalerija.html">fotogalerija</a></li>
		<li><a href="../../kalibracija.html">kalibracija monitora</a></li>
		<li><a href="../../fotosavjeti.html">savjeti za fotografiranje</a></li>
	</ul></li>
	<li>dizajn<ul>
		<li><a href="../../webdizajn.html">web dizajn</a></li>
		<li><a href="../../grafdizajn.html">grafički dizajn</a></li>
	</ul></li>
	<li>ostalo<ul>
		<li><a href="../../omeni.html">o meni</a></li>
		<li><a href="../../turanj.html">turanj</a></li>
		<li><a href="../../gmap.html">gmaps</a></li>
		<li><a href="../../clanci.html">članci</a></li>
		<li><a href="../../linkovi.html">linkovi</a></li>
		<li><a href="../../sitemap.html">mapa weba</a></li>
	</ul></li>
	<li><a href="../../index-en.html">english</a></li>
</ul>
		</div>

		<div id="desno"></div>
	    <div id="sadrzaj"><!-- InstanceBeginEditable name="sadrzaj" -->
<h1>fotosavjeti</h1>
<table>
<tr><td>.:.</td><td><a href="teorija.html">teorija fotografije</a></td>
<td>.:.</td><td><a href="povijest.html">povijest fotografije</a></td></tr>
<tr><td></td><td>&nbsp;</td><td></td><td></td></tr>
<tr><td>.:.</td><td><a href="rezolucijakompresija.html">odabir&nbsp;rezolucije&nbsp;i&nbsp;kompresije</a></td>
<td>.:.</td><td><a href="ciscenje.html">čišćenje fotoaparata</a></td></tr>
<tr><td>.:.</td><td><a href="kontrole.html">kontrole na fotoaparatu</a></td>
<td>.:.</td><td><a href="baterijepunjaci.html">baterije i punjači</a></td></tr>
<tr><td>.:.</td><td><a href="mjerenjesvjetla.html">metode mjerenja svjetla</a></td>
<td>.:.</td><td><a href="memorije.html">memorijske kartice</a></td></tr>
<tr><td>.:.</td><td><a href="fokus.html">fokus i autofokus</a></td><td>.:.</td>
<td><a href="putovanja.html">savjeti za putovanja</a></td></tr>
<tr><td>&nbsp;</td><td></td><td></td><td></td></tr><tr><td>.:.</td>
<td><a href="makro.html">makro način snimanja</a></td>
<td>.:.</td><td><a href="preglednici.html">preglednici slika</a></td></tr>
<tr><td>.:.</td><td><a href="nocnosnimanje.html">noćno snimanje</a></td>
<td>.:.</td><td><a href="obrada.html">alati za obradu slika</a></td></tr>
<tr><td>.:.</td>  <td><a href="panorame.html">panoramske snimke</a></td>
<td>.:.</td><td><a href="backup.html">arhiviranje&nbsp;i&nbsp;backup&nbsp;fotografija</a></td></tr>
<tr><td>.:.</td><td><a href="stativ.html">stativ za fotoaparat</a></td>
<td>.:.</td><td><a href="exif.html">EXIF metapodaci</a></td></tr>
</table>
  <h1>baterije i punjači</h1>
  <p>Kao i svi elektronički uređaji digitalni fotoaparati za napajanje 
    trebaju neki izvor energije. Najčešći i gotovo jedini izvor 
    (izuzetak su posebne studijske kamere) su baterije. Da biste 
    ih maksimalno iskoristili i za svoj fotoaparat odbrali najbolju 
    opciju pročitajte ovaj članak u kojem ćete naći osnovne informacije 
    o pojedinim vrstama baterija i pokoji korisni savjet.</p>
  <h2>baterije i digitalni fotoaparat</h2>
  <p>Iako su digitalni fotoaparati jedna od novih tehnologija koja 
    se razvija ogromnom brzinom ista tvrdnja ne vrijedi i za baterije 
    koje ih napajaju. Donekle bi se to moglo tvrditi za LiIon baterije 
    koje su relativno nova tehnologija i još se radi na njihovu 
    razvoju. Baterije u većini aparata se teško nose sa njegovim 
    energetskim potrebama i brzo se prazne. Da bi se nekako nosili 
    s tom činjenicom i izbjegli situacije u kojima će baterije zatajiti 
    baš u trenutku kad se pruža prilika za zanimljivu fotografiju, 
    pokušajmo analizirati najveće energetske potrošaće u digitalnom 
    fotoaparatu. Odmah se nameću tri najveća potrošača:<br />
    .:. LCD zaslon sa pozadinskim osvjetljenjem<br />
    .:. bljeskalica fotoaparata<br />
    .:. servomotori leće (optički zum i autofokus)</p>
  <p>U većini tekstova koje pišu profesionalni fotografi savjetuje 
    se da isključite LCD zaslon i kadrirate pomoću optičkog tražila. 
    Nažalost, ti profesionalci zaboravljaju da su oni navikli na 
    rad sa profesionalnim i skupim SLR aparatima čija optička tražila 
    nude puno više kontrole nego &quot;obični prozorčići&quot; na 
    jeftinim fotoaparatima. Sa SLR aparatom jednostavno nema nikakve 
    potrebe za uključivanje LCD zaslona kad se na statusnom LCD-u 
    ionako mogu vidjeti trenutne postavke aparata, a njihovo tražilo 
    vjerno prikazuje sliku koju kadriraju. Kod fotoaparata niže 
    klase čije tražilo ne prikazuje sliku dobivenu kroz optiku aparata, 
    tražilo samo pokazuje okvir scene koju ćete fotografirati i 
    nije pouzdano za procjenu kako će fotografija &quot;ispasti&quot;. 
    Zbog toga ja ipak mislim da je bolje kadrirati pomoću LCD-a, ali dobro 
    je znati da ćete isključivanjem LCD-a u situacijama kad vam 
    je baterija pri kraju ipak dobiti na vremenu i snimiti nekoliko 
    slika više. Također je preporučljivo izbjegavati dugotrajno 
    pregledavanje slika koje ste već snimili.</p>
  <p>Što se tiče bljeskalice, situacija je ipak drukčija. Većina 
    digitalaca u automatskom modu ima po defaultu uključenu bljeskalicu, 
    i čim uključite aparat on će odmah napuniti kondenzator bljeskalice 
    što je u velikoj većini slučajeva nepotrebno. Primjerice, ako 
    uključite aparat da snimite neku scenu na popodnevnom suncu 
    i on napuni kondenzator bljeskalice (koja nam trenutno nije 
    potrebna i neće se koristiti pri okidanju), ta energija je svejedno 
    otišla iz baterije u nepovrat. Zbog toga savjetujem da bljeskalicu 
    na aparatu uvijek držite isključenu do situacije kad je stvarno 
    potrebna. Tada će se napuniti kada je uključite, a u ostalo 
    vrijeme neće bespotrebno trošiti baterije.</p>
  <p>Kada već razjašnjavamo najveće potrošače energije, moramo spomenuti 
    i servomotor(e) koji pokreću optički dio aparata. Istina je 
    da oni troše relativno veliki dio energije, ali i to da su zumiranje 
    i autofokus neophodni za fotografiranje, pa ne možemo puno energije 
    uštedjeti na ovoj &quot;stavci&quot;. Naravno, znajući ovo možemo 
    izbjegavati bespotrebno igranje sa optičkim zumom.</p>
  <p>Osim ovih savjeta, dobro je i proučiti opcije fotoaparata koje 
    omogućavaju štednju energije. Većini fotoaparata možete definirati 
    vrijeme nakon kojeg će se isključiti LCD zaslon i zaustaviti 
    stalno analiziranje scene koja se nalazi ispred objektiva. Iskoristite 
    te opcije i postavite ih na vrijednosti koje će optimalno trošiti 
    energiju. U vrijeme niskih temperatura držite baterije i fotoaparat 
    na toplom mjestu u jakni i vadite ih tek kada treba nešto fotografirati jer 
    niske temperature drastično smanjuju kapacitet baterija. Za punjenje 
    baterija uvijek koristite odgovarajući punjač i ne improvizirajte 
    prilikom punjenja baterija ako ne znate točno što radite. Ako 
    punjač baterija nema mogućnost da se sam isključi kad je punjenje 
    završeno nemojte ga zaboraviti sami isključiti, jer inače riskirate 
    uništenje baterija, pa čak i požar.</p>
  <p>Za svoj fotoaparat nabavite barem dva ili tri seta baterija. 
    U slučaju da se aparat napaja LiIon baterijama dvije baterije 
    bi trebale biti sasvim dovoljne i omogućiti vam da bezbrižno 
    snimite 100-300 fotografija (ovisno o aparatu i uvjetima). Ako 
    aparat prima baterije standardnih dimenzija, preporučljivo je 
    nabaviti tri (za nezahtjevne korisnike će biti dovoljna i dva) seta NiMH 
    baterija i odgovarajući punjač. Na taj način ćete smanjiti komplikacije 
    uzrokovane pražnjenjem baterija. Vodite računa da ćete pri lošim 
    svjetlosnim uvjetima trošiti puno više energije (teže kadriranje, 
    teže fokusiranje, bljeskalica...), tako da ćete za duža noćna 
    snimanja morati napuniti i ponijeti sve baterije.</p>
  <h2>baterije za jednokratnu upotrebu</h2>
  <p>Dugoročno gledano najmanje isplativa mogućnost je korištenje 
    &quot;običnih&quot; jednokratnih baterija u fotoaparatu. Takve 
    baterije su, ako ih malo analiziramo, najnepovoljniji izbor. 
    Naizgled, one su povoljne jer im je početna cijena ulaganja 
    izrazito niska (relativno jeftine, lako nabavljive, ne trebaju 
    punjač). Ali ako računamo na duži rok korištenja vidjet ćemo 
    da je ova vrsta baterija najskuplja. Njihov kapacitet je relativno 
    nizak i kratko traju u modernim fotoaparatima.</p>
  <p>Druga njihova mana je što su ekološki izrazito neprihvatljive. 
    Iako se proizvode u više tehnologija sve one u člancima sadrže 
    teške metale i otrovne kemikalije, pa bi ih trebalo odlagati 
    u poseban otpad (što nije uvijek zgodno, a i vrlo mali broj 
    ljudi na to obraća pažnju).</p>
  <p>Dakle, ako imate fotoaparat koji se napaja iz baterija standardne 
    veličine na jednokratne baterije gledajte kao na financijski, 
    ekološki i tehnološki najgore rješenje i koristite ih samo 
    u slučaju nužde. Ako se desi da se isprazne sve punjive baterije 
    koje imate sa sobom, naravno da možete negdje kupiti jednokratne 
    baterije i nastaviti sa fotografiranjem, ali nemojte ih smatrati 
    dugoročnim rješenjem.</p>
  <h2>punjive baterije</h2>
  <p>Bolja alternativa su u svakom slučaju punjive baterije, kojih 
    ima nekoliko vrsta. Generalno gledano, u fotoaparatima koji 
    mogu koristiti obične jednokratne baterije bolja opcija je korištenje 
    NiCd ili NiMH baterija. U aparatima koji koriste LiIon baterije 
    (koje su drugačijeg oblika i dimenzija) nemate izbora i morate 
    koristiti LiIon baterije, ali zbog toga ne morate žaliti: one 
    su ionako bolje i naprednije rješenje.</p>
  <h3>NiCd baterije</h3>
  <p>Najstarija živuća tehnologija punjivih baterija koja i danas 
    postoji na tržištu su NiCd (nikal-kadmij, kombinacija metala 
    na galvanskom članku) ćelije. Njihova najveća prednost je niska 
    cijena, a osim toga omogućavaju i više struje punjenja i pražnjenja 
    baterije (što za primjenu u fotoaparatima nije bitno, ali u 
    industrijskoj primjeni je velika prednost). Napon jednog članka 
    je oko 1.25 V, što je relativno blizu napona od 1.5 V kod jednokratnih 
    baterija. Zbog toga se često koriste u velikom broju uređaja 
    koji se napajaju baterijama.</p>
  <p>Pune se punjačima sa konstantnom strujom punjenja, što znači 
    da ih ne možete puniti na bilo kakvom adapteru bez nekog međusklopa 
    koji bi  prilagodio struju punjenja. Najbolje rješenje je 
    ipak specijalni punjač predviđen za NiCd baterije, koji po mogućnosti 
    ima i sklop koji će sam prekinuti punjenje u odgovarajućem trenutku. 
    U principu se pune strujom koja iznosi 1C (npr. bateriju od 
    750 mAh punimo 1 sat pri struji od 750 mA), a postoje i verzije 
    NiCd baterija koje omogućavaju punjenje strujama i do 3C ili 
    5C, što znači da ih je na odgovarajućim punjčima moguće napuniti 
    za 20 min(3C) ili za samo 12min (5C).</p>
  <p>Realni životni vijek NiCd baterija se kreće u rasponu od 1000-2000 
    punjenja/pražnjenja, naravno pod uvjetom da ih pravilno koristimo. </p>
  <p>NiCd baterije imaju vrlo izražen memorijski efekt, koji diktira 
    način njihovog korištenja. Zbog memorijskog efekta NiCd baterije 
    je potrebno u potpunosti isprazniti prije ponovnog punjenja, 
    jer bi se inače dogodilo da im se kapacitet trajno smanji. Memorijski 
    efekt se donekle može poništiti posebnim tretmanom punjenja 
    i pražnjenja baterija, ali ni on ga ne može u potpunosti ukloniti. 
	Kod memorijskog efekta se radi o tome da baterije imaju &quot;sposobnost
	pamćenja&quot; korištenog kapaciteta, npr. ako neku bateriju više puta za 
	redom iskoristite samo do pola kapaciteta ona će nakon par punjenja imati 
	manji kapacitet. Proces je reverzibilan, moguće je vratiti baterijama 
	stvarni kapacitet sa nekoliko ciklusa punjenje/pražnjenje sa punim 
	kapacitetom. Čak postoje i punjači koji imaju tu mogućnost. </p>
  <h3>NiMH baterije</h3>
  <p>Tehnologija koja je nastala evolucijom NiCd baterija su NiMH 
    (nikal metal-hibrid) baterije. Umjesto kadmija se u njima koristi 
    posebni materijal čiji je elektrokemijski potencijal prema niklu 
    isti kao i kod kadmija, ali je ekološki prihvatljiviji od kadmija 
    i moguće je dobiti veći energijski kapacitet članka. Cijena 
    proizvodnje ovih baterija je viša od NiCd, ali su im eksploatacijske 
    karakteristike bolje. Također se proizvode u standardiziranim 
    veličinama i oblicima kao i NiCd baterije, za čiju su zamjenu 
    u principu i zamišljene.</p>
  <p>Osim višeg kapaciteta ostale karakteristike su im vrlo slične, 
    osim što je kod NiMH baterija memorijski efekt ćelije puno manje 
    izražen. Krivulje punjenja i pražnjenja su slične kao i kod 
    NiCd baterija, i također se pune strujama do 1C. Životni vijek 
    im je u rasponu od 1500-2000 punjenja/pražnjenja.</p>
  <p>NiMH baterije su za digitalne fotoaparate puno bolji izbor, 
    i ako kupujete dodatne baterije standardnog oblika obavezno 
    tražite NiMh baterije. One imaju veći kapacitet i, što je za 
    digitalce posebno važno, manje strmu krivulju pražnjenja. To 
    znači da ćete iskoristiti više energije prije nego napon baterija 
    padne ispod minimalne dopuštene vrijednosti na kojoj aparat može
    raditi.</p>
  <h3>LiIon baterije</h3>
  <p>LiIon (litij ionske) baterije su svojom pojavom svakako donijele 
    revoluciju u područje malih prijenosnih uređaja (mobitela, PDA 
    računala, bežičnih slušalica, bluetooth slušalica, MP3 playera, fotoaparata). 
    Baterije koje u novije vrijeme nudi Sony pod nazivom Li Info su 
    tehnološki gotovo identične, drugačije ime je više stvar marketinga 
    nego tehnoloških razlika. Ogromna prednost tehnologije litijevih 
    baterija je u tome što LiIon baterije 
    za isti energijski kapacitet imaju puno manju masu i obujam. 
    Osim toga, LiIon bateriji se pri proizvodnji mogu dati vrlo 
    različiti oblici, dok su Ni bazirane baterije iz konstrukcijskih 
    razloga morale imati duguljaste valjkaste ćelije. Zbog toga 
    je  moguće oblik i dimenzije baterija bolje prilagoditi 
    potrebama uređaja koje napajaju.</p>
  <p>Veliki napredak u odnosu na Ni bazirane baterije donosi i činjenica 
    da je napon jedne LiIon ćelije 3.7 - 4.2 V, što dovodi do zaključka 
    da jedna LiIon ćelija može zamijeniti tri NiMH ili NiCd. To 
    povećanje radnog napona izravno utječe na pouzdanost i jednostavniju 
    elektroničku konstrukciju uređaja eliminirajući potrebu za radom 
    na malom naponskom rasponu (što znatno komplicira elektroničku 
    shemu uređaja).</p>
  <p>Osim nabrojenih prednosti LiIon tehnologije postoje i razni 
    nedostaci, koje proizvođači još uvijek pokušavaju riješiti. 
    Najveći nedostatak je nemogućnost LiIon ćelije da se prazni 
    ili puni većom strujom. Zbog toga se i vrijeme punjenja od 30-60 
    min ne s postojećom tehnologijom ne može dalje smanjivati. Razlog 
    tome je relativno velika termička osjetljivost LiIon ćelija. 
    Zbog te termičke osjetljivosti je i životni vijek LiIon baterija 
    manji od NiMH baterija i kreće se u rasponu 300-500 ciklusa. 
    Pošto litij kao bazni element ima u odnosu na ostale metale relativno nisku 
    tempreturu zapaljenja takve baterije su potencijalno opasne 
    ako struja punjenja postane prevelika i može doći do zapaljenja 
    ćelije. Zbog toga se u sve komercijalne LiIon baterije ugrađuje 
    poseban kontroler, koji osim zaštite ćelije kontrolira i punjenje baterije 
    što pojednostavljuje konstrukciju (i snižava cijenu) punjača. 
    Sam taj kontroler vrlo dobro minimizira nedostatke LiIon ćelija, 
    ali istodobno im povećava proizvodnu cijenu.</p>
    <h3>Popravak LiIon i LiInfo baterija</h3>
    <p>Događa se da se litijeve baterije isprazne do te razine da se razvije 
    elektronska barijera koja čak onemogućava ponovno punjenje baterije. Često 
    je to posljedica potpunog pražnjenja baterije, koja zatim duže vrijeme 
    ostane prazna. Ako joj u tom periodu još i padne temperatura u ćelijama, 
    npr. ako praznu bateriju korisnik ostavi nekoliko dana u hladnoj prostoriji, 
    baterija se ne puni kada je spojimo na punjač. Naizgled, baterija je pokvarena
    i nema joj pomoći. Bar bi proizvođači htjeli da tako izgleda, jer ćemo onda 
    kupiti novu bateriju. Ali bateriju je ipak moguće popraviti, mada za to 
    malo ljudi zna.</p>
    <p>Idealna situacija bi bila da posjedujete laboratorijski istosmjerni 
    ispravljač kojemu možete ograničiti struju i napon (ili poznajete nekog 
    elektroničara koji ga ima). Tada na izvoru postavite maksimalnu struju od 
    600 mA (max 750 mA), spojite bateriju pazeći na polaritet i lagano dižite 
    napon sa 4V dok baterija ne provede struju. Meni se dogodilo da je jedna 
    Sony baterija provela tek na 15V (zimski uvjeti, bila je "pokvarena" 2-3 
    tjedna). Postupak će možda trebati ponoviti, a znat ćete da ste uspjeli kada 
    vidite da se baterija počela puniti na originalnom punjaču.</p>
    <p>Često se ljudi pitaju čemu služi treći kontakt na LiIon baterijama. Ako
    pažljivo pogledate, na bateriji ćete vidjeti oznake +, - i T (nekad L).
    Taj, najčešće srednji, izvod služi kao temperaturna zaštita pri punjenju 
    baterije. Da bi se mogli proizvesti što jeftiniji punjači baterija bez 
    složenije elektronike, baterija se najčešće puni preko tog trećeg izvoda (a 
    ne preko + izvoda). Taj T izvod je jednostavno spojen sa + izvodom preko
    PTC termistora kojemu se otpor povećava kako raste temperatura ćelije. Nakon 
    što se baterija napuni, punjač i dalje dovodi energiju koju baterija ne može 
    apsorbirati i dolazi do zagrijavanja. Ako se zagrijavanje nastavi u nedogled 
    baterija će eksplodirati. Tu uloga PTC termistora dolazi do izražaja - kada 
    počne zagrijavanje baterije njegov otpor će rasti i postupno zaustaviti punjenje.</p>
    <p>U slučaju da nemate laboratorijski izvor (a nije baš čest), možete 
    pokušati improvizirati. Pokušajte spojiti litijevu bateriju sa novom 9 V 
    baterijom (ona kockasta iz nekih daljinskih upravljača). Pazite na polaritet, 
    jer ako je spojite obrnuto samo ćete povećati barijeru i otežati problem. 
    Pri sobnoj temperaturi 9 V bi trebalo biti dovoljno da probije barijeru, 
    ali ako ne bude dovoljno (a vi nemate drugog izbora) pokušajte sa dvije 
    baterije u seriji (18 V). Pošto ovakvim spajanjem baterije nemate nikakav 
    nadzor parametara nemojte baterije držati u strujnom krugu predugo (4-5 s bi 
    trebalo biti dovoljno). Radije ponovite postupak više puta. Između pokušaja 
    probajte spojiti bateriju na punjač - ako počne punjenje, uspjeli ste!</p>
<!-- InstanceEndEditable --></div>
      </div>
	<div id="podnozje">
		<div id="podLivo"><div id="datum"></div></div>
		<div id="podSredina"></div>
		<div id="podDesno"></div>
	</div>
</div>
</body>
<!-- InstanceEnd --></html>
