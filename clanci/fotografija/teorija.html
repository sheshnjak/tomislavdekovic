<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="hr-HR"><!-- InstanceBegin template="/Templates/sheshnjak.dwt" codeOutsideHTMLIsLocked="false" -->
<head>
<!-- InstanceBeginEditable name="doctitle" --><title>..:: teorija fotografije ::..</title><!-- InstanceEndEditable --><!-- InstanceBeginEditable name="meta" -->
<meta http-equiv="Content-Type" content="text/html; charset=utf-8" />
<meta name="Keywords" content="Tomislav Deković, Turanj, fotografija, digitalna fotografija, savjeti za fotografiranje, web dizajn, grafički dizajn, kalibracija monitora" />
<meta name="Description" content="Tomislav Deković, osobne stranice sa galerijom fotografija i savjetima za fotografiranje. Grafički i web dizajn. Opis i povijest mjesta Turanj." />
<!-- InstanceEndEditable -->
<link rel="shortcut icon" href="../../favicon.ico" />
<link href="../../dizajn/print.css" rel="stylesheet" type="text/css" media="print" />
<link href="../../dizajn/css.css" rel="stylesheet" type="text/css" media="screen" />
<script src="../../dizajn/jquery.js" type="text/javascript"></script>
<script src="../../dizajn/jquery.plugins.js" type="text/javascript"></script>
<script src="../../dizajn/js.js" type="text/javascript"></script>
<!-- InstanceBeginEditable name="head" -->
<!-- InstanceEndEditable -->
</head>

<body>
<div id="okvirStranice">
	<div id="zaglavlje">
		<div id="zagLivo"><a href="../../index.html">..::&nbsp;sheshnjak&nbsp;::..</a></div>
		<div id="zagSredina"></div>
		<div id="zagDesno"></div>
	</div>
	<div id="okvirSadrzaja">
		<div id="livo">
<ul id="navigacija">
	<li>fotografija<ul>
		<li><a href="../../fotogalerija.html">fotogalerija</a></li>
		<li><a href="../../kalibracija.html">kalibracija monitora</a></li>
		<li><a href="../../fotosavjeti.html">savjeti za fotografiranje</a></li>
	</ul></li>
	<li>dizajn<ul>
		<li><a href="../../webdizajn.html">web dizajn</a></li>
		<li><a href="../../grafdizajn.html">grafički dizajn</a></li>
	</ul></li>
	<li>ostalo<ul>
		<li><a href="../../omeni.html">o meni</a></li>
		<li><a href="../../turanj.html">turanj</a></li>
		<li><a href="../../gmap.html">gmaps</a></li>
		<li><a href="../../clanci.html">članci</a></li>
		<li><a href="../../linkovi.html">linkovi</a></li>
		<li><a href="../../sitemap.html">mapa weba</a></li>
	</ul></li>
	<li><a href="../../index-en.html">english</a></li>
</ul>
		</div>

		<div id="desno"></div>
	    <div id="sadrzaj"><!-- InstanceBeginEditable name="sadrzaj" -->
<h1>fotosavjeti</h1>
<table>
<tr><td>.:.</td><td><a href="teorija.html">teorija fotografije</a></td>
<td>.:.</td><td><a href="povijest.html">povijest fotografije</a></td></tr>
<tr><td></td><td>&nbsp;</td><td></td><td></td></tr>
<tr><td>.:.</td><td><a href="rezolucijakompresija.html">odabir&nbsp;rezolucije&nbsp;i&nbsp;kompresije</a></td>
<td>.:.</td><td><a href="ciscenje.html">čišćenje fotoaparata</a></td></tr>
<tr><td>.:.</td><td><a href="kontrole.html">kontrole na fotoaparatu</a></td>
<td>.:.</td><td><a href="baterijepunjaci.html">baterije i punjači</a></td></tr>
<tr><td>.:.</td><td><a href="mjerenjesvjetla.html">metode mjerenja svjetla</a></td>
<td>.:.</td><td><a href="memorije.html">memorijske kartice</a></td></tr>
<tr><td>.:.</td><td><a href="fokus.html">fokus i autofokus</a></td><td>.:.</td>
<td><a href="putovanja.html">savjeti za putovanja</a></td></tr>
<tr><td>&nbsp;</td><td></td><td></td><td></td></tr><tr><td>.:.</td>
<td><a href="makro.html">makro način snimanja</a></td>
<td>.:.</td><td><a href="preglednici.html">preglednici slika</a></td></tr>
<tr><td>.:.</td><td><a href="nocnosnimanje.html">noćno snimanje</a></td>
<td>.:.</td><td><a href="obrada.html">alati za obradu slika</a></td></tr>
<tr><td>.:.</td>  <td><a href="panorame.html">panoramske snimke</a></td>
<td>.:.</td><td><a href="backup.html">arhiviranje&nbsp;i&nbsp;backup&nbsp;fotografija</a></td></tr>
<tr><td>.:.</td><td><a href="stativ.html">stativ za fotoaparat</a></td>
<td>.:.</td><td><a href="exif.html">EXIF metapodaci</a></td></tr>
</table>
<h1>teorija fotografije</h1>
<p>Da bi uopće mogli razumjeti stvari koje se spominju u slijedećim 
člancima, ali i da bi se mogli fotoaparatom služiti naprednije 
od onoga da ga usmjerite prema objektu i okinete, malo se upoznajte 
sa samim osnovama teorije fotografije.</p>
<p>Svaki fotoaparat se sastoji od nekoliko osnovnih dijelova koji 
mu omogućavaju da prilagodi sliku koju treba zabilježiti. Zato 
ćemo objasniti osnovne dijelove i njihov princip rada da bi 
bolje shvatili što se &quot;događa&quot; unutar fotoaparata 
i tako se, znajući osnove, lakše njime služili.</p>
<h2>leće</h2>
<p>Svjetlost kadra koji snimamo najprije prolazi kroz leće fotoaparata, 
koje lome svjetlost i tako je prilagođavaju senzoru koji će 
zabilježiti sliku (CCD element, CMOS čip ili fotografski film). 
Najjednostavniji fotoaparati (jeftini modeli bez optičkog zuma, 
fotoaparati u mobitelima...) mogu imati samo jednu leću koja 
usmjerava svjetlost na senzor, i ujedno određuje fokusnu duljinu. 
Kod kvalitetnijih fotoaparata objektiv se sastoji od cijelog 
sustava leća koji imaju ulogu prilagođavanja slike i određivanja 
fokusne duljine.</p>
<p>Leće se izrađuju od prozirnih materijala poput stakla ili polimera, 
i ovisno o materijalu imaju svoja fizička svojstva koja utječu 
na kvalitetu slike. Svaki materijal ima različit indeks loma 
svjetlosti (indeks loma je različit i za različite valne duljine 
svjetlosti, što uzrokuje kromatske aberacije i još više komplicira 
konstrukciju objektiva), različitu apsorpciju svjetlosti (upijanje 
svjetlosti, bolje su &quot;brže&quot; leće koje upijaju manje 
svjetlosti), mehanička svojstva i mogućnost fine obrade itd.</p>
<p><img src="../../slike/fokusna-duljina.png" alt="Fokusna duljina leće" width="180" height="272" align="left" />
Ovisno o svome obliku i dimenzijama, leća ima svoju fokusnu duljinu 
koja određuje kolika mora biti udaljenost promatranog predmeta 
od leće da bi on bio u fokusu. U sustavima leća efektivna fokusna 
duljina ovisi o nizu leća i njihovom međusobnom položaju, a 
isto vrijedi i za leću čija debljina ne može biti zanemarena. 
Konveksna leća lomi svjetlost prema unutra, i ima pozitivnu 
fokusnu duljinu f. Konkavna leća radi suprotno: lomi svjetlost 
prema vani i zato ima negativnu vrijednost fokusne duljine. 
Iste tvrdnje vrijede i za konveksna, odnosno konkavna zrcala 
koja se ponekad koriste u pojedinim fotoaparatima, ovisno o 
izvedbi objektiva i optičkog tražila. Kod modernih objektiva 
koji imaju mogućnost zumiranja faktor zuma se mijenja udaljavanjem 
ili približavanjem leća senzoru, mijenjajući tako kut pod kojim 
zrake svjetlosti padaju na senzor. Što je objektiv udaljeniji 
od senzora, to je kut pod kojim dolazi svjetlost manji, pa senzor 
&quot;vidi&quot; uži dio kadra koji se tako čini bližim jer 
je projiciran na istu površinu senzora.</p>
<p>Postoji još mnogo faktora koji preko leće utječu na krajnju 
kvalitetu slike, ali zbog mjesta i preglednosti ćemo ih preskočiti. 
Recimo samo da su kvalitetno izrađene leće s razlogom skupe. 
Zbog optičkih zahtjeva potrebno je koristiti vrlo kvalitetne 
i čiste materijale, konstrukcija leća je relativno dugotrajan 
proces koji traži dosta eksperimentiranja (koje je u novije vrijeme smanjeno 
jer postoje dobre računalne simulacije), zahtjevi za mehaničkom 
preciznosti su visoki, i to sve skupa jako povećava proizvodnu 
cijenu objektiva.</p>
<h2>blenda</h2>
<p><img src="../../slike/blenda.gif" width="75" height="74" align="right" alt="blenda" />Blendu 
kao sastavni dio optike fotoaparata (ili videokamere) najlakše 
možemo usporediti sa zjenicom oka. Njezina uloga je da zaustavi 
višak svjetlosti i tako omogući odgovarajuću ekspoziciju. Jeftini 
fotoaparati umjesto blende imaju samo jedan otvor točno određenog 
promjera. Kod normalnih objektiva blenda se sastoji od tankih 
metalnih pločica koje se pomoću mehanizma dijafragme šire ili 
skupljaju i tako tvore željeni otvor blende. Što je otvor veći, 
to će više svjetlosti prodrijeti do senzora za vrijeme ekspozicije.</p>
<p> Pošto je uloga blende zaustavljanje svjetlosti, otvori blende 
se označavaju f-stop brojem, koji je zapravo omjer fokusne duljine 
objektiva i promjera otvora blende. Manji f-stop broj označava 
veći otvor blende, koji omogućuje ulazak više svjetlosti do 
senzora. Vrijednosti otvora blende su postavljene u koracima 
na način da svaki slijedeći f-stop zaustavlja dvostruko više 
svjetlosti. Iz geometrijskih razloga tako postavljeni otvori 
blende imaju oznake koje su zapravo zaokružene vrijednosti niza 
potencija broja √2: f/0.7, f/1, f/1.4, f/2, f/2.8, f/4, f/5.6, 
f/8, f/11, f/16, f/22, f/32, f/45, f/64, f/90, f/128... Obično 
zum objektivi omogućavaju otvor blende od f/2.8 do f/6.3, a 
skuplji objektivi imaju i otvore do f/1.4. Posebni objektivi 
mogu imati otvor i do f/0.7 (oni omogućavaju snimanje pri vrlo 
lošim svjetlosnim uvjetima, ali najčešće imaju fiksni zum faktor).</p>
<p>Manji otvor blende zatvara put svjetlosti, i tako manje svjetlosti 
dolazi do senzora za vrijeme trajanja ekspozicije. Na taj način 
se sprečava preeksponiranje slike u slučaju da je kadar dobro 
osvjetljen. Osim toga, manji otvor blende smanjuje i mogućnost 
pojave kromatskih aberacija i povećava dubinsku oštrinu slike.</p>
<p>Veći otvor blende omogućava da u kratkom vremenu ekspozicije 
više svjetlosti dođe do senzora. Na taj način je moguće pravilno 
eksponirati slabije osvjetljene scene.</p>
<p>Osim same ekspozicije, otvor blende utječe i na dubinsku oštrinu. 
Za određenu fokusnu duljinu f jedino će predmeti koji se nalaze 
na udaljenosti f od objektiva biti u fokusu (izoštreni). Ali, 
što je duže vrijeme ekspozicije i manji otvor blende, to će više predmeta koji se 
nalaze u blizini fokusne ravnine također izgledati izoštreno. </p>
<h2>trajanje ekspozicije (brzina zatvarača)</h2>
<p>Trajanje ekspozicije je uz otvor blende najvažniji faktor koji 
utječe na krajnji izgled fotografije. Blenda kontrolira površinu 
otvora kroz kojeg svjetlost dolazi do senzora, a trajanjem ekspozicije 
se kontrolira trajanje dolaska svjetlosti. Ovisno o situaciji 
(osvjetljenosti i dinamici kadra) bira se trajanje ekspozicije 
koje će omogućiti odgovarajuću ekspoziciju.</p>
<p>Trajanje ekspozicije se označava u sekundama i uobičajeno je 
da svaki slijedeći korak traje dvostruko više. Standardne vrijednosti 
trajanja ekspozicije su: 1/4000, 1/2000, 1/1000, 1/500, 1/250, 
1/125, 1/60, 1/30, 1/15, 1/8, 1/4, 1/2, 1, B, T (sve vrijednosti 
u sekundama). B - ekspozicija traje dok je okidač pritisnut 
(tzv. Bulb način rada), a T - ekspozicija traje dok se okidač 
ne pritisne po drugi put (tzv. Toogle način rada). Ovisno o modelu i namjeni aparata, 
postoje i primjerci koji omogućuju dodatne vrijednosti trajanja 
ekspozicije.</p>
<p>Tipična orijentacijska vrijednost za trajanje ekspozicije je 
1/125s za fotografije snimljene pri sunčevoj svjetlosti. Naravno, 
optimalna vrijednost ovisi i o otvoru blende, osvjetljenosti 
i dinamičnosti scene, željenoj dubinskoj oštrini i još nekim 
faktorima. Za isti otvor blende će nam biti potreno dulje vrijeme 
ekspozicije pri slabijem svjetlu. Ako snimamo dinamičnu scenu 
(u kojoj se subjekt pomiče) moramo skratiti vrijeme ekspozicije 
da subjekt ne bi izgledao razmazan na fotografiji. Zbog povoljno 
odabranih vrijednosti otvora blende i brzine zatvarača (trajanje 
ekspozicije) postoji tzv. reciprocitet blende i ekspozicije. 
Uzmimo za primjer tipičnu scenu na dnevnom svjetlu sa vrijednostima 
f/16 i 1/125s za osjetljivost senzora ISO100. Ako za određenu 
scenu trajanje ekspozicije skratimo na slijedeću manju vrijednost 
(sa 1/125s na 1/250s), onda ćemo blendu otvoriti za jedan f-stop 
(sa f/16 na f/8). Ovakva jednostavna računica nam omogućava 
da postavimo željene parametre fotografije bez kompliciranog 
računanja.</p>
<h2>dubinska oštrina</h2>
<p><img src="../../slike/dubinska-ostrina.gif" alt="Dubinska oštrina" width="200" height="140" align="left" />Pri 
snimanju kamerom ili fotoaparatom često je moguće primjetiti 
da svi dijelovi slike nisu izoštreni. Zapravo su savršeno izoštreni 
samo dijelovi slike koji leže u ravnini koja je paralelna sa 
ravninom senzora, a udaljena je od objektiva za dužinu jednaku 
fokusnoj duljini. Svi ostali dijelovi slike nisu u fokusu, ali 
oni koji se nalaze u blizini te ravnine također izgledaju izoštreni 
jer se oštrina gubi postupno. U određenom području je gubitak 
oštrine zanemariv, i to područje se naziva područjem dubinske 
oštrine. Dobro je znati i to da se dubinska oštrina gubi to 
brže što se objekt nalazi bliže objektivu, a udaljavanjem od 
objektiva se manje gubi na oštrini iz razloga što zrake svjetlosti 
iz udaljenijih dijelova slike ulaze u leću pod manjim kutem.</p>
<p><a rel="lbx" href="../../slike/fotogalerija/2005.05.30@18.37.30.jpg" title="daj griz:  | turanj | 30. 05. 2005 18:37 | canon ixus 40 | ">
<img src="../../slike/fotogalerija/t_2005.05.30@18.37.30.jpg" align="right" /></a>
Dubinska oštrina može, ali ne mora biti ograničavajući faktor pri fotografiranju. 
Mnogi fotografi ograničenu dubinsku oštrinu koriste kao sredstvo 
izražavanja (dubinska izolacija). Da bi povećali efekt dubinske 
izolacije i smanjili područje dubinske oštrine moramo povećati 
otvor blende i smanjiti trajanje ekspozicije. Na taj način će 
područje izoštrenosti biti manje i efekt dubinske izolacije 
će biti više izražen. Iz gornje slike je vidljivo kako je fokusirano 
oko bumbara, dok jedno ticalo i tijelo bumbara izlaze iz fokusa. 
Potpuno izvan fokusa je drugo krilo i stablo koje se nalazi 
u pozadini.</p>
<h2>senzor</h2>
<p>Senzor je posljednji u nizu optičkih elemenata fotoaparata. 
Tehnički gledano, senzor može biti fotografski film, fotoosjetljiva 
ploča, CCD element, CMOS čip, ili bilo koji drugi uređaj koji 
ima mogućnost bilježenja slike koju na njega projicira objektiv.</p>
<p>Najbitnija karakteristika senzora u smislu optike su svakako 
njegove dimenzije. O površini senzora ovisi i površina na koju 
će objektiv projicirati sliku, što izrazito utječe na kvalitetu 
slike. U slučaju da je površina senzora premala, do izražaja 
dolaze razni nedostaci objektiva (kromatske aberacije, difrakcija 
svjetlosti i sl.), što proizvodi više artefakata, više šumova 
na slici i općenito se gubi na detaljnosti i kvaliteti slike. 
S druge strane, ako se radi o elektroničkom senzoru, veća površina 
senzora dramatično povećava njegovu proizvodnu cijenu.</p>
<p>Druga važna karakteristika (povezana s optikom) je osjetljivost 
senzora. Osjetljivost senzora je normirana po međunarodnom 
ISO standardu. Nazivna vrijednost je ISO100, što se smatra idealnom 
vrijednošću u normalnim svjetlosnim uvjetima. Osjetljivost elektroničkog 
senzora odgovara osjetljivosti fotografskog filma, tako da je 
i u tom pogledu osiguran lakši prelazak na digitalnu tehnologiju. 
Naravno, kao što postoje &quot;brzi&quot; filmovi, isto tako 
se i elektroničkom senzoru može promijeniti razina osjetljivosti 
i tako dobiti osjetljiviji senzor kojemu je potrebna manja količina 
svjetla za ekspoziciju. Nažalost, kao i kod filmova visoke osjetljivosti, 
pri tome dolazi do pojave zrnatosti, s time da se zrnatost i šum kod 
digitalnih senzora puno rijeđe doživljava pozitivno i teže se uklapa u 
fotografiju za razliku od zrnatosti filma koja može pridonijeti ugođaju
fotografije.</p>
<p>S obzirom na to da su trenutno u centru zbivanja digitalni 
aparati sa elektroničkim senzorima, pojasnit ćemo njihov princip 
rada i navesti njihove osnovne karakteristike. Postoje dvije 
dominantne tehnologije proizvodnje elektroničkih senzora, svaka 
sa svojim prednostima i nedostacima.</p>
<h3>CCD tehnologija</h3>
<p>CCD (Charge-Coupled Device) tehnologija je zapravo razvijena 
za filmske kamere, i već je bila poprilično raširena u vrijeme 
pojave digitalnih fotoaparata. Radi se o specijalno izrađenom 
silicijskom čipu čija je jedna površina osjetljiva na svjetlo. 
Ta fotosenzitivna površina je zapravo mreža fotoćelija. Prije 
ekspozicije se sve fotoćelije nabiju (charging) elektronima. 
Za vrijeme ekspozicije, kada svjetlosne zrake osvijetle senzor 
ti elektroni se ovisno o svjetlosti rasporede po ćelijama. Nakon 
ekspozicije se mjeri napon svake pojedine ćelije, a po specifičnom 
prenošenju podataka koji s sparen u redove CCD je i dobio ime.</p>
<p>Da bi dobili sliku u boji fotosenzitivna površina CCD-a je 
prekrivena filterima različitih boja. Najčešće su to tri osnovne boje: 
crvena, zelena i plava. Zanimljivo je da su filteri izrađeni tako da 
je najzastupljenija zelena boja. Radi se o tome da je ljudsko oko 
najosjetljivije na područje spektra u kojem su zelena i žuta boja, 
tako da je u tom području potrebno više informacija da bi dobili 
vjerniju reprodukciju boja.</p>
<p>Podaci, odnosno napon fotoćelija, se očitavaju serijski ćeliju 
po ćeliju, a kada se očita cijeli redak prelazi se na novi. 
Takav način očitavanja sa senzorima visoke razlučivosti stvara 
probleme, jer očitavanje desetak milijuna podataka zahtijeva 
poprilično vrijeme i usporava rad aparata. Da bi se to vrijeme 
skratilo potrebna je visoka kvaliteta izrade i savršeno čisti 
elementarni silicij (što podiže cijenu).</p>
<h3>CMOS tehnologija</h3>
<p>Zbog toga su proizvođači fotoaparata počeli eksperimentirati 
sa CMOS tehnologijom. Radi se o sličnom principu djelovanja 
(sa fotoćelijama prekrivenim filterima za raličite boje), samo 
što se sa CMOS fotosenzora svi podaci mogu istodobno očitati 
što ga čini puno bržim od CCD-a. Osim što je osjetno brža u 
radu, čipovi CMOS tehnologije su i jeftiniji za izradu. Zbog 
toga već nekoliko godina na tržištu postoje i vrlo kvalitetni 
digitalci sa CMOS senzorima (najdalje je u usavršavanju CMOS 
fotosenzora došao Canon).</p>
<p>Nažalost, trenutno je većina proizvođača skoncentirana na CCD 
tehnologiju koja traži manje ulaganja u razvoj, a već ima i 
izgrađene pogone za proizvodnju CCD čipova, tako da se CMOS 
još uvijek razvija. U principu, CCD fotosenzori su precizniji 
u detekciji svjetlosti, ali su dosta sporiji, skuplji za izradu 
i zahtijevaju više energije za svoj rad. U budućnosti se očekuje 
da će s porastom razlučivosti senzora i sve višim zahtjevima 
za brzinom rada i niskom potrošnjom baterija CMOS tehnologija 
istisnuti CCD senzore.</p>
<!-- InstanceEndEditable --></div>
      </div>
	<div id="podnozje">
		<div id="podLivo"><div id="datum"></div></div>
		<div id="podSredina"></div>
		<div id="podDesno"></div>
	</div>
</div>
</body>
<!-- InstanceEnd --></html>
