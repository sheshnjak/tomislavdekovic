<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="hr-HR"><!-- InstanceBegin template="/Templates/sheshnjak.dwt" codeOutsideHTMLIsLocked="false" -->
<head>
<!-- InstanceBeginEditable name="doctitle" --><title>..:: čišćenje fotoaparata ::..</title><!-- InstanceEndEditable --><!-- InstanceBeginEditable name="meta" -->
<meta http-equiv="Content-Type" content="text/html; charset=utf-8" />
<meta name="Keywords" content="Tomislav Deković, Turanj, fotografija, digitalna fotografija, savjeti za fotografiranje, web dizajn, grafički dizajn, kalibracija monitora" />
<meta name="Description" content="Tomislav Deković, osobne stranice sa galerijom fotografija i savjetima za fotografiranje. Grafički i web dizajn. Opis i povijest mjesta Turanj." />
<!-- InstanceEndEditable -->
<link rel="shortcut icon" href="../../favicon.ico" />
<link href="../../dizajn/print.css" rel="stylesheet" type="text/css" media="print" />
<link href="../../dizajn/css.css" rel="stylesheet" type="text/css" media="screen" />
<script src="../../dizajn/jquery.js" type="text/javascript"></script>
<script src="../../dizajn/jquery.plugins.js" type="text/javascript"></script>
<script src="../../dizajn/js.js" type="text/javascript"></script>
<!-- InstanceBeginEditable name="head" -->
<!-- InstanceEndEditable -->
</head>

<body>
<div id="okvirStranice">
	<div id="zaglavlje">
		<div id="zagLivo"><a href="../../index.html">..::&nbsp;sheshnjak&nbsp;::..</a></div>
		<div id="zagSredina"></div>
		<div id="zagDesno"></div>
	</div>
	<div id="okvirSadrzaja">
		<div id="livo">
<ul id="navigacija">
	<li>fotografija<ul>
		<li><a href="../../fotogalerija.html">fotogalerija</a></li>
		<li><a href="../../kalibracija.html">kalibracija monitora</a></li>
		<li><a href="../../fotosavjeti.html">savjeti za fotografiranje</a></li>
	</ul></li>
	<li>dizajn<ul>
		<li><a href="../../webdizajn.html">web dizajn</a></li>
		<li><a href="../../grafdizajn.html">grafički dizajn</a></li>
	</ul></li>
	<li>ostalo<ul>
		<li><a href="../../omeni.html">o meni</a></li>
		<li><a href="../../turanj.html">turanj</a></li>
		<li><a href="../../gmap.html">gmaps</a></li>
		<li><a href="../../clanci.html">članci</a></li>
		<li><a href="../../linkovi.html">linkovi</a></li>
		<li><a href="../../sitemap.html">mapa weba</a></li>
	</ul></li>
	<li><a href="../../index-en.html">english</a></li>
</ul>
		</div>

		<div id="desno"></div>
	    <div id="sadrzaj"><!-- InstanceBeginEditable name="sadrzaj" -->
<h1>fotosavjeti</h1>
<table>
<tr><td>.:.</td><td><a href="teorija.html">teorija fotografije</a></td>
<td>.:.</td><td><a href="povijest.html">povijest fotografije</a></td></tr>
<tr><td></td><td>&nbsp;</td><td></td><td></td></tr>
<tr><td>.:.</td><td><a href="rezolucijakompresija.html">odabir&nbsp;rezolucije&nbsp;i&nbsp;kompresije</a></td>
<td>.:.</td><td><a href="ciscenje.html">čišćenje fotoaparata</a></td></tr>
<tr><td>.:.</td><td><a href="kontrole.html">kontrole na fotoaparatu</a></td>
<td>.:.</td><td><a href="baterijepunjaci.html">baterije i punjači</a></td></tr>
<tr><td>.:.</td><td><a href="mjerenjesvjetla.html">metode mjerenja svjetla</a></td>
<td>.:.</td><td><a href="memorije.html">memorijske kartice</a></td></tr>
<tr><td>.:.</td><td><a href="fokus.html">fokus i autofokus</a></td><td>.:.</td>
<td><a href="putovanja.html">savjeti za putovanja</a></td></tr>
<tr><td>&nbsp;</td><td></td><td></td><td></td></tr><tr><td>.:.</td>
<td><a href="makro.html">makro način snimanja</a></td>
<td>.:.</td><td><a href="preglednici.html">preglednici slika</a></td></tr>
<tr><td>.:.</td><td><a href="nocnosnimanje.html">noćno snimanje</a></td>
<td>.:.</td><td><a href="obrada.html">alati za obradu slika</a></td></tr>
<tr><td>.:.</td>  <td><a href="panorame.html">panoramske snimke</a></td>
<td>.:.</td><td><a href="backup.html">arhiviranje&nbsp;i&nbsp;backup&nbsp;fotografija</a></td></tr>
<tr><td>.:.</td><td><a href="stativ.html">stativ za fotoaparat</a></td>
<td>.:.</td><td><a href="exif.html">EXIF metapodaci</a></td></tr>
</table>
  <h1>čišćenje fotoaparata</h1>
  <p>S obzirom na to da su svi fotoaparati pravi magneti za prašinu, 
    masnoću i ostale oblike prljavštine svi smo kad-tad prisiljeni 
    na njihovo čišćenje, pri čemu moramo paziti na to da ne oštetimo 
    osjetljive dijelove. Zbog toga je korisno nekoliko stvari znati 
    prije početka čišćenja. Dobro je znati od kakvog je materijala 
    napravljeno kućište fotoaparata, imaju li leća i LCD zaslon 
    zaštitni premaz i sl.</p>
  <p>Osim toga, skoro svi fotoaparati na tržištu imaju po sebi zalijepljene 
    razne naljepnice od kojih 99,9% otpada na marketinške natpise 
    i reklamice. Sve te naljepnice će jednog dana izazivati probleme, 
    i zbog toga ih je najbolje čim prije skinuti. U protivnom će 
    se oko njih gomilati prašina i masnoća, sami natpisi na njima 
    će izblijediti, i kad ih jednog dana ipak odlučite skinuti na njihovom 
    mjestu će kućište imati za nijansu drugačiju boju. Vrlo rijetko 
    te naljepnice služe kao neka vrsta garancije (a to onda piše 
    na njima), ali ipak je dobro i to provjeriti. Dok su naljepnice 
    još nove moguće ih je vrlo jednostavno odlijepiti bez ikakvih 
    komplikacija, a što više odgađate njihovo skidanje i ljepilo 
    koje ih drži više stari bit će ih teže skinuti.</p>
  <p>Za čišćenje fotoaparata je obično potrebno malo mozga, opreza i nekoliko 
    sitnica:<br />
    - kvalitetno sredstvo za čišćenje stakla (nipošto koncentrat!)<br />
    - higijenski štapići sa vatom na vrhu<br />
    - malo medicinskog alkohola (ili još bolje njegove 50% otopine)<br />
    - krpica od kvalitetnog pamuka (može i stara majica)</p>
  <h3>kućište fotoaparata</h3>
  <p> Za početak je dobro utvrditi materijal i način obrade kućišta 
    fotoaparata (obično se to vidi ako otvorite poklopac baterije 
    ili memorijske kartice). Ako je kućište od brušenog metala možete 
    ga slobodno čistiti krpicom umočenom u alkohol. Za krpicu je 
    dovoljno da bude vlažna, pa je dobro iscjedite nakon što je 
    umočite u alkohol. U slučaju da je kućište od plastike ili metala 
    obojenog nekim premazom treba biti pažljiviji. Takve boje su 
    obično osjetljive na benzin ili slične hlapljive tekućine. Najbolje 
    ih je čistiti otopinom alkohola. Zapravo uglavnom uopće nije 
    potrebno koristiti alkohol, za otiske prstiju i malo prljavštine 
    je dovoljno dahnuti vlažni zrak na površinu i obrisati je suhom 
    pamučnom krpicom. Ako je površina ipak jako masna i to ne pomaže 
    možete se poslužiti alkoholom, pazeći da ne trljate prejako 
    da se premaz ne ošteti.</p>
  <p>Pri čišćenju pazite da ne koristite previše tekućine jer bi 
    ona kroz otvore tipki mogla ući unutar kućišta, što može izazvati 
    kratki spoj. Također, dok čistite područje u blizini i same 
    tipke nemojte jako pritiskati da ih ne oštetite. Natpise i oznake 
    tipki nemojte grebati, niti na njih nanositi agresivne tekućine.</p>
  <h3>leća</h3>
  <p> Na tržištu se nudi bezbroj raznih napravica za čišćenje leće, 
    i s njima treba biti vrlo oprezan. Posebno pripazite na naprave 
    koje na vrhu imaju malu površinu na koju je nalijepljen materijal 
    pogodan za čišćenje leće. Nakon nekog vremena može se dogoditi 
    da se taj materijal odlijepi i na leću dospije to ljepilo koje 
    je kasnije vrlo teško očistiti. Druga stvar na koju treba pripaziti 
    su razni materijali od kojih su napravljene krpice za čišćenje 
    leća: izbjegavajte papirnate materijale, papiri su često vrlo 
    abrazivni i mogu oštetiti premaz na leći. Treba izbjegavati 
    korištenje raznih spremnika sa komprimiranim zrakom koji ispuhuju 
    hladan zrak, što može izazvati veliku razliku u temperaturama 
    i dovesti do kondenzacije pare unutar leće ili kućišta aparata. 
    Općenito, treba pripaziti i pri korištenju raznih tekućina za čišćenje 
    leća koje bi mogle oštetiti premaz na leći.</p>
  <p>Većina današnjih modela fotoaparata je malih dimenzija i ima 
    vrlo mali otvor za leću, koji je obično prekriven pločicama 
    dok je aparat isključen. Da bi stvar bila još kompliciranija 
    leće se pomiču zbog zumiranja. Takve leće je najbolje čistiti 
    tako da u trenutku dok je aparat uključen i leća otvorena izvadite 
    bateriju aparata - tako ćete biti sigurni da se leća neće zatvoriti 
    dok je čistite. Smanjit će se i potrošnja baterija, a servomotor 
    koji pokreće leću neće biti opterećen tijekom čišćenja.</p>
  <p>Zapamtite da su leće mehanički vrlo precizne i osjetljive naprave, 
    i tijekom čišćenja izbjegavajte jaki pritisak osobito u lateralnom 
    smjeru. Za čišćenje koristite krpice od pamuka koje neće ostaviti 
    dlačice na leći, a u slučaju da je otvor leće malen koristite 
    vatene štapiće. Pri korištenju vatenih štapića treba paziti 
    da ih uvijek koristite pod kutem i nikad ne koristite vrh štapića 
    (iz kojeg kroz vatu može izviriti plastični dio štapića). Jednostavno 
    izdahnite na leću da se malo zamagli i lagano trljajte kružnim 
    pokretima. Mrlje koje se tako ne skinu navlažite 50%-tnom otopinom 
    sredstva za čišćenje stakla i zatim istrljajte.</p>
  <p>Ako se tijekom korištenja aparata dogodi da voda kapne na leću 
    najbolje ju je odmah obrisati, jer nakon što se kapljice osuše 
    na leći ostaju okrugli tragovi kapljica koje je kasnije teško 
    ukloniti. </p>
  <h3>tražilo</h3>
  <p>S obzirom na to da se pri korištenju fotoaparata tražilo nalazi 
    vrlo blizu oka svako zrnce prašine ili masnoće postaje vidljivo. 
    Staklo tražila obično nema na sebi nikakav zaštitni ili antirefleksivni 
    premaz, pa ga slobodno možete čistiti vatenim štapićem kojemu 
    jedan kraj navlažite u otopinu sredstva za čišćenje stakla. 
    Tim krajem navlažite staklo tražila, i zatim ga obrišete suhim 
    krajem prije nego što se osuši. Ako se prljavština u kutevima 
    tražila ne skine na taj način onda na tom mjestu desetak sekundi 
    držite vlažni kraj štapića da se prljavština otopi i zatim je 
    obrišite.</p>
  <h3>lcd zaslon</h3>
  <p>LCD zaslona ima više vrsta i neki na sebi imaju razne antirefleksivne 
    premaze ili zaštite, ali svi su vrlo osjetljivi na ogrebotine, pritisak 
    i agresivne tekućine. LCD čistite slično kao i leću pažljivim 
    pokretima bez jakog pritiska. Za čišćenje malo izdahnite na 
    zaslon i trljajte pamučnom krpicom. Postojane mrlje također 
    možete navlažiti 50%-tnom otopinom sredstva za čišćenje stakla 
    da bi ih lakše uklonili.</p>
  <h3>ostali dijelovi fotoaparata</h3>
  <p>Pri čišćenju gumenih dijelova (rukohvati, okvir tražila itd.) 
    možete koristiti otopinu alkohola, čije sušenje možete ubrzati 
    puhanjem. Ako se u otvorima za baterije ili memorijsku karticu 
    pojavila prljavština jednostavno je ispušite vani, a ako to 
    ne pomaže izvadite je nekim tankim predmetom, pazeći da u unutrašnjosti 
    nešto ne pomaknete ili oštetite.</p>
  <p>U uputstvima za upotrebu aparata obično piše na koja sredstva 
    za čišćenje su osjetljivi i na što treba paziti, ali nažalost 
    u većini slučajeva u tim istim uputstvima nema korisnih savjeta 
    koja sredstva možete koristiti - umjesto toga piše da kupite 
    baš njihova (skupa i teško dostupna) sredstva za čišćenje. Ipak, 
    pročitajte dio uputstava u kojem piše kako održavati fotoaparat, 
    sigurno ćete naći pokoju korisnu informaciju.</p>
<!-- InstanceEndEditable --></div>
      </div>
	<div id="podnozje">
		<div id="podLivo"><div id="datum"></div></div>
		<div id="podSredina"></div>
		<div id="podDesno"></div>
	</div>
</div>
</body>
<!-- InstanceEnd --></html>
